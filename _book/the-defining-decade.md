---
title: สิ่งที่คนในวัย 20 ควรรู้
layout: single
toc: true
toc_label: สารบัญ
---

> บทความนี้เป็นการสรุปหนังสือ The Deifining Decade ที่เขียนโดย Meg Jay

เหตุการณ์สำคัญต่างๆ ที่จะส่งผลต่อชีวิตในระยะยาว ส่วนใหญ่ล้วนเกิดขึ้นในช่วงอายุ 20-29 ปี หรือก็คือ "ช่วงวัย 20"

## บทนำ

ช่วงวัย 20 คือช่วงที่ สิ่งที่เรากำลังทำอยู่ จะเป็นตัวกำหนดอนาคตของตัวเรา เพราะ หลังจากอายุเข้าช่วงวัย 30 เหตุการณืสำคัญต่างๆที่จะเกิดขึ้นและส่งผลกับชีวิตเราจะเริ่มลดลง

โดยจะมี 3 ด้านหลักๆ ที่การกระทำของคุณในช่วงวัย 20 จะส่งผลต่ออนาคตของคุณ

1. ด้านการงาน
2. ด้านความรัก
3. ด้านสมอง และ ร่างกาย

ความสำคัญของเหตุการณ์ต่างๆ ในแต่ละด้านอาจดูไม่สำคัญในตอนที่มันกำลังเกิดขึ้น
แต่เมื่อลองมองย้อนกลับมาคุณอาจสังเกตได้ว่าเหตูการณ์เหล่านั้นได้เปลี่ยนแปลงชีวิตคุณแค่ไหน

เราจะพาคุณได้ตระหนักถึงชีวิยช่วงวัย 20 ว่ามีความสำคัญมากแค่ไหร และ จะใช้ให้เกิดประโยชน์มากที่สุดอย่างไร

## ด้านการงาน

- คนช่วงวัย 20 มักประสบปัญหา "วิกฤติตัวตน" คือ การที่ไรู้ว่าตัวเองต้องการอะไร หรือ อยากจะทำอะไรในชีวิตนี้ เลยได้แต่ใช้ชีวิตแบบเดิมๆ ซ้ำไปมาในแต่ละวัน

- คนช่วงวัย 20 ควรเก็บสะสม "ทุนด้านตัวตน" คือ ทักษะต่างที่เราทำได้ดี หรือ นานพอที่จะกลายเป็นส่วนหนึ่งของตัวตนเราเช่น วิธีสื่อสาร วิธีแก้ปัญหา

- คนช่วงวัย 20 ควรใช้เวลาในการค้นหาตัวเอง และ สะสม"ทุนด้านตัวตน" เพราะจะทำให้รู้จักตัวเองมากขึ้น มีเหตุผลมากขึ้น พอใจในชีวิตมากขึ้น

- เมื่อติดปัญหาอะไร ลองขอความช่วยเหลือจากคนไกลตัวหรือคนที่ไม่สนิทดู เค้าอาจมีมุมมองใหม่ๆ ที่คุณยังไม่เคยลองทำก็ได้

- เมื่อคุณรู้สึกลอยคว้างอยู่กลางทะเล ไม่รู้จะไปทางไหน คุณแค่ต้องเริ่มทำอะไรสักอย่าง

- การที่เราไม่รู้ว่าอยากทำอะไร หรือ ไม่รู้ว่าต้องทำอะไร เป็นแค่กลไกป้องกันตัวอย่างหนึ่ง เพื่อต่อต้านความกลัวที่จะเริ่มต้น

- จริงๆเราอาจรู้อยู่แล้วว่าอยากทำอะไร แต่กลัวว่าเมื่อตัดสินใจเลือกลงมือทำ จะเจอกับความไม่แน่นอน ความยากลำบาก ความล้มเหลว ความผิดหวัง คุณเลยเลือกที่จะไม่เริ่มลงมือทำสิ่งนั้น

- อย่ากลัวที่จะทำสิ่งที่คนอื่นเคยทำมาแล้ว อย่ากลัวว่าจะเป็นเหมือนคนอื่น

- ทุกคนเริ่มมาจากจุดเดียวกันทั้งนั้น แต่จะแตกต่างกันก็ต่อเมื่อคุณใช้ทักษะที่มีในการประยุกต์ใช้อย่างไร

- อย่าเปรียบเทียบชีวิตตัวเองกับสิ่งที่อยู่ในสังคมออนไลน์ เพราะ สิ่งที่คุณเห็นคือสิ่งที่พวกเขาอยากให้คุณเห็น แต่นั่นไม่ใช่สิ่งที่พวกเขาเป็นจริงๆ

- อย่าใช้คำว่า "ควรจะทำสิ่งนั้น" "น่าจะทำสิ่งนั้น" เพราะ มันจะทำให้เรารู้สึกเหมือนว่ามันเป็นสิ่งที่เราใฝ่ฝันไม่มีทางทำได้จริง

## ด้านความรัก

- ถ้าคุณอยากมีครอบครัวในช่วงวัย 30 คุณควรเริ่มวางแผนตั้งแต่ช่วงวัย 20 ไม่งั้นอาจจะสายไป

แบบประเมิณที่ใช้สำหรับบอกสิ่งที่คุณเป็น และ วิธีที่คุณใช้ชีวิต เป็นลักษณะนิสัย ที่อยู่ติดตัวเรามา

|             | ต่ำ | สูง     |
| :---        |    :----    |          :---  |
| **การเปิดรับประสบการณ์**      | สนใจแต่สิ่งที่นำไปใช้ได้จริง, หัวโบราณ, ใช้เหตุผล, ไม่ชอบสิ่งใหม่       | เปิดรับสิ่งใหม่ๆ, คิดสร้างสรรค์, ชอบผจญภัย   |
| **ความเคร่งครัด**   | ง่ายๆ สบายๆ, ใช้สัญชาติญาณ, ประมาท, หมกหมุ่น        | มีวินัย, มีความรับผิดชอบ, ทำตามหน้าที่, เรียนรู้ด้วยตนเอง, ละเอียดรอบคอบ      |
| **ความสนใจต่อสิ่งภายนอก**   | รักสันโดษ, ขี้อาย, ไม่ค่อยพูด, ไม่พึ่งพาใคร, เว้นระยะห่างจากคนอื่น        | เข้าสังคม, กระตือรือร้น, ชอบความแปลกใหม่, ช่างพูด      |
| **ความประนีประนอม**   | ไม่ให้ความร่วมมือ, ไม่เป็นมิตร, มีปัญหากับการเข้าใจผู้อื่น        | ให้ความร่วมมือ, ไว้ใจคน, เข้าใจผู้อื่น      |
| **ความไม่มั่นคงทางอารมณ์**   | ไม่หวั่นไหวง่าย, จิตใจมั่นคง, ไม่คิดมาก        | เครียด, เจ้าอารมณ์, อ่อนไหวง่าย, มองโลกในแง่ร้าย     |

แบบประเมิณนี้ช่วยให้คุณรู้ว่านิสัยแตกต่างกันอย่างไร


## ด้านสมอง และ ร่างกาย

- คนช่วงวัย 20 เป็นช่วงที่เรียกว่า "ความเสี่ยงครั้งใหญ่กับโอกาสครั้งใหญ่" เพราะ สมองสามารถเรียนรู้สิ่งใหม่ๆ ได้อย่างรวดเร็ว 

- บทเรียนจากความผิดพลาดส่งผลต่อการพัฒนา เพราะ สมองมักจดจำข้อมูลเชิงลบหรือข่าวร้ายได้มากกว่า

- มี Growth mindset ที่เชื่อว่าภายใต้ปัจจัยบางอย่างคนเราสามารถเปลี่ยนแปลงได้ และ สามารถประสบความสำเร็จได้ มองความผิดพลาดเป็นโอกาสพัฒนา

- ความมั่นใจ มาจาก ความเชื่อมั่นในตัวเองว่าสามารถทำได้ ซึ่งได้มาจากการฝึกฝน สั่งสมความเชี่ยวชาญและประสบการณ์

- ความสำเร็จในการทำงานส่งผลต่อความมั่นใจ และความสำเร็จที่ดีจะมีการเอาตัวรอดจากความล้มเหลวเสมอ

- การจะมีทักษะที่ทำให้ประสบความสำเร็จได้นั้น ล้วนมาจากการฝึกฝน

- การทุ่มเทให้กับงานช่วยให้มีวุฒิภาวะ, การทำงานร่วมกับคนอื่นทำให้เกิดการเปลี่ยนแปลงลักษณะนิสัย

- การตั้งเป้าหมาย คือ การประกาศว่าเราเป็นใคร และ เราอยากเป็นอะไร หรือก็คือ การสร้างรากฐานให้กับลักษณะนิสัยในวัยผู้ใหญ่นั่นเอง

- ในวัย 20 เราควรเปลี่ยนความคิดเรื่องเวลาทั้งหมด เพราะ เราจะมีเวลามหาศาลและมีสิ่งมากมายต้องทำ เนื่องจากจะไมมีตารางเรียนหรือสอบมากำหนดเวลาชีวิตอีกแล้ว

- คนส่วนใหญ่ไม่ค่อยเห็นความสำคัญของอนาคต

- อย่าถูกหลอกลวงด้วยคำพูด "ช่วงวัยรุ่นมีครั้งเดียว ใช้ให้เต็มที่" เพราะ เวลาที่ทำสิ่งเหล่านี้ จะได้แค่ความสุขชั่วคราวเท่านั้น

- อย่าฟังคำพูดที่คอยเตือนเราว่า "ยังไงเราทุกคนก็ต้องตาย" แต่จงฟังคำพูดที่คอยเตือนเราว่า "เราทุกคนกำลังมีชีวิตอยู่"

- เราล้วนมองว่า อนาคต เป็นเรื่องไกลตัว เพราะ ไม่สามารถจับต้องได้

- เมื่อเราลองวางแผนชีวิต แล้วสิ่งต่างๆเริ่มเป็นรูปเป็นร่างมากขึ้น สิ่งที่ควรทำในช่วงวัย 20 จะกลายเป็นเรื่องเร่งด่วนทันที

- ลองคิดว่าชีวิตที่ต้องการในอนาคตเป็นแบบไหน แล้วเริ่มทำสิ่งที่จะทำให้เกิดชีวิตแบบที่คิดไว้ ทันที

## บทสรุป

ไม่ใครบอกได้ว่าต้องทำแบบไหนถึงจะได้ชีวิตที่ดี ชีวิตไม่มีถูกหรือผิด

<mark>ชีวิตนั้นมีแค่ <strong>ตัวเลือก กับ ผลที่ตามมา</strong></mark>

อนาคตไม่ได้ถูกเขียนไว้เหมือน แต่ละบทของหนังสือ ไม่มีอะไรรับประกันได้ว่าจะเกิดอะไรขึ้นในอนาคต

ดังนั้น จงเริ่มตั้งใจ เริ่มทำสิ่งที่อยากทำ ไม่ว่าจะเรื่องงาน หรือ ความรัก เริ่มวางแผนอนาคตที่ต้องการ

สิ่งที่คุณเลือกที่จะทำอยู่ตอนนี้เป็นตัวกำหนดอนาคตของชีวิตคุณ

มีแค่ตัวคุณเท่านั้นที่สามารถเขียนอนาคตของตัวคุณเองได้